# -*- mode: mandoku-view; -*-
#+TITLE: 樗菴類藁
#+DATE: 2015-08-25 00:17:41.147485
#+PROPERTY: ID KR4e0054
#+PROPERTY: BASEEDITION WYG    
#+PROPERTY: JUAN 提要
<pb:KR4e0054_WYG_000-1a>¶
欽定四庫全書　　　　　集部六¶
　提要¶
　　樗菴類稿二巻　　　　别集類五(明/)¶
　　　　臣等謹案樗菴類稿二巻明鄭潛撰潛字彦¶
　　　　昭歙縣人元末由内䑓掾廣東帥府従事上¶
　　　　計京師遂為監修國史掾後擢正字歴官監¶
　　　　察御史福建行省員外郎海北道亷訪副使¶
　　　　泉州路總管入明起為寳應縣主簿遷潞州¶
<pb:KR4e0054_WYG_000-1b>¶
　　　　同知至洪武十年乃致仕程敏政新安文獻¶
　　　　志載其始末甚詳黄虞稷千頃堂書目列之¶
　　　　元人誤也虞稷載樗菴類稿二巻今従永樂¶
　　　　大典裒輯得古體詩五十首近體詩一百四¶
　　　　十六首併原序三篇仍可編為二巻計所遺¶
　　　　亦無㡬矣是集皆其在元所作程以文序稱¶
　　　　行役小稿二巻豫章鄧文若所編凡一百五¶
　　　　十餘篇其時方為監察御史貢師泰序稱集¶
<pb:KR4e0054_WYG_000-2a>¶
　　　　其歌詩為二巻題曰行役稿攬轡稿其時為¶
　　　　福建亷訪副使揭汯序始稱為樗菴類稿不¶
　　　　言巻數據其所言仍成于元末官福建時葢¶
　　　　初為行役稿二巻後刪併為一巻而益攬轡¶
　　　　稿一巻仍為二巻終乃合為一編改題曰樗¶
　　　　菴類稿凡數經增損而後勒為定本則其成¶
　　　　集亦不茍矣潛雖起家掾史而天資絶異其¶
　　　　詩詞意軒爽有玉山朗朗之致視元末纎穠¶
<pb:KR4e0054_WYG_000-2b>¶
　　　　之格特為俊逸入明以後名位不昌距纂修¶
　　　　永樂大典之時年代又近而書局諸人顧特¶
　　　　編錄其遺稿追配古人知當時必有以取之¶
　　　　非徒然也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0054_WYG_000-3a>¶
原序¶
余聞之方回先生曰言之精者為文文之精者為詩然¶
則詩之作難言也茍求其精非能言而文者不足以與¶
此也三百篇之作非皆出於能文者而語無不精先王¶
之教也後世作詩率求其精而終不能逮古世降為之¶
也今之論詩者専以時代先後為優劣自唐以下將無¶
取焉則又固矣唐韓昌黎以文為詩杜少陵以詩為文¶
各極其精而不能以相掩宋之蘇黄猶唐之李杜也山¶
<pb:KR4e0054_WYG_000-3b>¶
谷祖少陵東坡近太白其格髙其律熟其他作者紛然¶
不可勝數豈盡出古人下哉是不得以年代論詩也明¶
矣要在乎精之而已矣鄭君彦昭行役小藁二巻豫章¶
鄧令尹文若所編次詩凡一百五十餘篇森然而武庫¶
之兵混然而昆山之璞沛然而春江之濤金石奏而罍¶
洗陳何其能言而文歟盖駸駸乎格髙律熟而入於精¶
者矣雖然彦昭博學長才由廣東帥府從事上計京師¶
遂辟監修國史掾歴臺及省擢端本堂正字侍皇太子¶
<pb:KR4e0054_WYG_000-4a>¶
東宫一年拜監察御史方將昌其志氣以施諸政事之¶
大豈特詩之工而已乎讀其藁因序而歸之程以文¶
閩海僉憲鄭君彦昭間集其歌詩為二卷題曰行役藁¶
攬轡藁携以示余余讀之而有以知其心之所存作之¶
不茍也彦昭長身疎髯負氣髙義讀書芙蓉五嶺之下¶
足跡未嘗一入城府也及出則度浙江上㑹稽涉彭蠡¶
泛洞庭望匡廬九疑之雲登祝融踰嶺嶠以客于南海¶
然後北走曹衞齊魯燕趙之墟以官于京師凡其髙深¶
<pb:KR4e0054_WYG_000-4b>¶
遐逺怪竒壯麗之觀既有以資夫超見絶識而又出入¶
禁近校書儲宫峩冠珥筆以清百辟綱紀天下乘風雲¶
依日月凡其卓犖竒偉剛方峻厲之行又足以徵諸事¶
業故彦昭之為詩於行役於攬轡隨其所得莫不各極¶
夫趣之逺體之正聲之和焉然則彦昭豈茍作者哉觀¶
其詩可以得其心之所存矣今彦昭方佩使者印按行¶
八郡㢘車所至竒衺屏息識見宜日益超事業宜日益¶
廣他時播之聲詩以鳴國家之治者又不止是而已予¶
<pb:KR4e0054_WYG_000-5a>¶
雖老聾尚當為彦昭擊節和之貢師泰¶
古今之詩其體不一或深或逺或渾厚或清麗或綺靡¶
或淺弱或激烈或悲壯皆氣之使也氣之所以然志使¶
之也志之所以然當時之習尚移之也三百篇尚矣漢¶
魏以降至於唐作者代不乏人而體之髙下邪正未有¶
不因於時此言詩者不得不以世代論也至於我元渾¶
淪重厚之氣又天地之一初也故諸老迭起一洗前代¶
之弊而正始之音復見於今日新安鄭君彦昭以温厚¶
<pb:KR4e0054_WYG_000-5b>¶
之姿清敏之才親承諸老日講月論其本已厚而又涉¶
歴江湖南極嶺海北極燕代以至灤水之上從事省臺¶
侍講春坊持節憲府以充其見聞而發其志趣氣之盛¶
可知矣宜乎其詩精鍊工緻者如鏤金刻玉光彩燦然¶
平實冲淡者如幽人雅士神情散朗頓抑浩瀚者如驚¶
濤駭浪乍起乍伏而可觀可愕况乎其位日進其徳日¶
懋所以培其氣者日厚彦昭之詩必將與諸老齊驅並¶
駕以追逐乎古人之塲不但如今而已也讀其樗菴類¶
<pb:KR4e0054_WYG_000-6a>¶
藁而因序其後揭汯¶
