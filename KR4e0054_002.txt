# -*- mode: mandoku-view; -*-
#+TITLE: 樗菴類藁
#+DATE: 2015-08-25 00:17:41.185472
#+PROPERTY: ID KR4e0054
#+PROPERTY: BASEEDITION WYG    
#+PROPERTY: JUAN 卷二
<pb:KR4e0054_WYG_002-1a>¶
欽定四庫全書¶
　樗菴類槀巻二　　　　　　明　鄭潜　撰¶
　　五律三十四首¶
　　　與鮑仲安伯原汪子翼泛舟竹溪寺訪友不遇¶
　　　詩¶
乗舟泝清溪來訪古招提樹影涵波静桃花隔岸迷林¶
深疑隠豹潭黒欲燃犀勝賞無終極留連日又西¶
　　　陪夏廣文先生飲夜歸偶成¶
<pb:KR4e0054_WYG_002-1b>¶
梅所一尊酒歸來池館幽含風凉飲雪對月醉梳頭爽¶
入枯腸潤光分白髪秋眀朝追往事還憶在杭州¶
　　　又題精嚴寺詩¶
雲外絺衣潤松間鐡杖鳴度江潮半落到寺景全清萬¶
象精嚴域千年悟覺城捲簾秋氣肅歸棹月華眀¶
　　　過沙湖¶
天隂慘平野風急過沙湖堤樹千行瘦崑山一㸃孤程¶
期思朔漠游賞負姑蘓何日能來此紅船載酒壺¶
<pb:KR4e0054_WYG_002-2a>¶
　　　過湞陽峽¶
清絶湞陽峽秋過客思驚風篁疑列㦸烟樹似屯營水¶
毒人多瘴山輝石有英峒猺何日息猶自滯官兵¶
　　　曲江西岸晚歩¶
舟泊雙江渡行過西岸村攀梅憎竹刺藉草愛榕根白¶
石流波滑青山野燒痕家家椎髻女汲水到黄昬¶
　　　次韻¶
山從逺浦盡路向斷橋過破屋鳴春雨寒潮送晚波故¶
<pb:KR4e0054_WYG_002-2b>¶
人耀華轂小隠隔蓬窩出處從吾好前川寄一簔¶
　　　題文公書光風霽月四大字平章燕公將搆亭¶
　　　灤陽以此為扁¶
行樂歸沂上陽和滿座中精神秋沆瀣胷次玉玲瓏草¶
色浮忩動花隂上几濃乾坤清淑氣分付在吾躬¶
宇宙自風月千年猶一心典型尊道綂翰墨照儒林芹¶
泮香生席薇垣月滿襟將歸灤水上堂構表登臨¶
　　　黄河紀險¶
<pb:KR4e0054_WYG_002-3a>¶
舟溯桃源縣朝盤未及餐沙崩廽柂折風急下篷難欹¶
側中流過顛危兩岸㸔逺方脩貢職河伯肯相殘¶
　　　此中真意亭閒賦¶
虚亭無户牖三面是青山林影斜暉外泉聲夜雨寒浮¶
雲時去住獨鶴自知還㑹得此中意澹然心事閒¶
　　　過野狐嶺¶
囬首野狐嶺山川地勢髙中都開堡障納鉢隠堂坳帝¶
業雄三輔王師藴六韜秋風淮海上黎庶望旌旄¶
<pb:KR4e0054_WYG_002-3b>¶
　　　送戴孟韞侍宦桂陽¶
送君嶺南去最喜桂陽州紫翠千峯曉嵌岩萬籟秋公¶
庭如水靜書屋傍雲幽五馬輝光處娱親足勝遊¶
　　　䟦黄仲言録建士死節事實後¶
逝者不可作佳名今尚存聖恩優死節王事見忠魂愧¶
我諮詢後憐君道義敦孰能斬姦佞酹酒薦寒原¶
　　　題曽雲巢萬里長江圗¶
歴歴東南景平生萬里遊江光連海逺嵐翠近天浮小¶
<pb:KR4e0054_WYG_002-4a>¶
艇煙林暮羣鴉埜樹秋亂離猶㸔畵吟思繞瀛洲¶
　　　連江舟行十首¶
避瀬沿崖曲憑危纜樹髙濁斯聊濯足深矣詎容篙併¶
力憐舟子無功愧我曹晚來何處泊清嘯答松濤¶
篷䆫觀物化幽興亦無涯翠篠抽黄籜青林蔓白花蝸¶
涎光暗石蟲蛻聚浮槎小憇&KR0445;崖瀑清風試煑茶¶
暮宿依沙觜朝行亞樹腰亂山雲作雨一夜水如潮激¶
石流還逆&KR0741;渦勢未消山靈應遲我莫歎客程遥¶
<pb:KR4e0054_WYG_002-4b>¶
信宿雙符峽灘髙不敢牽洪濤迷望眼飛沫灑吟肩衆¶
力千鈞勇㣲生一綫懸埀堂念眀訓吾命付蒼天¶
秀色&KR0741;千疊寒光凝九淵土膏常産錫石髄亦成&KR1459;不¶
藉氷霜力應滋草木妍我行圗畵裏何得有塵縁¶
引棹資修綆攀蘿躡斷蹊浮屠如筍立絶壁與雲齊峽¶
恠風雷壯天慳象緯低舟航從此過不作武陵迷¶
絶頂崖崩堕中流虎怒蹲還如灔澦峽豈是謝家墩古¶
木時栖鶻深林夜呌猿惜無䟽鑿力浩浩達龍門¶
<pb:KR4e0054_WYG_002-5a>¶
曽賦楞伽峽靈竒不可模瓊瑶鐫作骨翡翠淬為膚鮫¶
室氷分縷龍湫月㺯珠何須問瀛海身世在蓬壺¶
幽邃歸無極嵌空尚可慿碧通天一罅秀㧞地千層環¶
珮鳴綃幌珠璣絡錦繒渾疑接仙馭簫韻下崚嶒¶
千尺蒼崖裂銀河一派流初疑廬阜曉還憶石門秋練¶
帶何由㵼珠簾不可鈎海風江月詠應繼謫仙遊¶
　　　寄題安允恭員外雙清亭¶
君家好池館水竹喜雙清湛湛春波渌蕭蕭夜雨鳴氷¶
<pb:KR4e0054_WYG_002-5b>¶
壺懸翠節玉露滴金莖漫笑滄洲客長竿釣月眀¶
　　　松臺即景¶
南閩緫炎熱地僻且從容松壘風聲細淇園樹影濃緑¶
筠生玉版丹荔熟金鍾但恐村醪盡何愁客思慵¶
　　　述懐三首寄傅忠卿照磨¶
一家三十口此地幾經年去國猶覊旅觀風實備員漫¶
遷譙郡佐終作武夷仙嵗暮誰知已梅花照簡編¶
去嵗天屏客今年又再來屋存兵火後民藉撫安囬帶¶
<pb:KR4e0054_WYG_002-6a>¶
雨分畦菜尋春折嶺梅漁樵喜相識鷗鷺莫驚猜¶
風雪連三日溪山異昔時牕眀宜紙帳玉立見梅枝薄¶
宦身為累豐年瑞可期榕城春色好何以慰相思¶
　　　送辛惟一舜中¶
夜雨凉生夕幽居獨起遲煩君移小艇别我到陽岐碧¶
障開蓮萼青林熟荔枝同舟陪使節須為道相思¶
　　　送董之瑞¶
送子京師去宣文閣下行温然文翰質藉甚典書名苜¶
<pb:KR4e0054_WYG_002-6b>¶
蓿朝餐薄梅花夜夢清授經雙白璧珍重淑諸生¶
　　　得家書書懐¶
書喜新秋至人從故里來憂心煩老母瘡苦念嬰孩白¶
髪都門栁清心庾嶺梅㣲名萬里别時序復相催¶
　　　北髙峯¶
重尋六橋路再上北髙峯俯見海潮立遥憐秋雨空絶¶
壁出危搆喬林殷暮鐘披圗一懐舊杖屨何時同¶
　　七律五十二首¶
<pb:KR4e0054_WYG_002-7a>¶
　　　送金孟章¶
遥瞻鶴駕駐河東海嶠無由達寸忠宗社百年恢盛業¶
君臣千載慶竒逢隴雲簇仗旌旂曉山雨清營草木風¶
南北共朝氛祲息問安趨覲大明宫¶
子行快意渉滄溟六合薫風似砥平筆下藻詞華濯錦¶
袖中龍劍影含精十年旅食同憂患萬里供輸獨逺程¶
頼有江山容老病一尊臨别若為情¶
一尊臨别情何極三疊陽闗曲未闌海上樓船風却暑¶
<pb:KR4e0054_WYG_002-7b>¶
山中書屋雨生寒紀綱劍郡存嘉績從事薇垣獲上官¶
清白相傳家訓在承恩歸早奉親歡¶
憶昔觀風歴太原馬驚傷足漫乗軒半生意氣摧長轡¶
千里塵沙逐短轅病骨至今難鵠立壯心空自易鵬騫¶
故交萬一憐衰朽尚擬餘生報國恩¶
　　　題孫彦周亷使雙溪卜隠圗¶
海上青山翠欲流雙溪如帶繞中州颶風不動樓臺稳¶
蜑霧初開島嶼浮紫㡌入雲秋岸幘清源過雨晚移舟¶
<pb:KR4e0054_WYG_002-8a>¶
使君擬卜泉南隠載酒何時覔舊遊¶
　　　題雲峯寺¶
雲峯迢逓隠林丘嵗暮天寒憶逺遊雙沼流泉氷影動¶
四山凝霧翠光浮昔時相國人安在(寺本宋相/陳公所建)此地懐¶
鄉客共留老衲退居功行滿挂冠何日住滄洲¶
　　　陪靳利安檢校游了山靈巖寺留題¶
亂雲深處出雙尖環列岡巒具爾瞻石髪櫛風分翠鬒¶
巖泉透日下珠簾露寒仙肘聲容見雲護禪衣法律嚴¶
<pb:KR4e0054_WYG_002-8b>¶
喜共清游歸路晚緑隂亭檻草纎纎¶
　　　江上漫興¶
卧病岐陽四壁空滄江烟雨浩無窮宦情豈似詩情好¶
酒興何如睡興濃捫虱可談當世務攀龍難遂濟時功¶
雲㠶萬斛輸京國誰念蒼生涕淚中¶
　　　過方山近城田疇蔚然喜而有感¶
西峽渡舟潮水平籃輿歸路午風清河流合處緫入海¶
山勢方時纔近城緑野熈熈民樂土紅巾擾擾將偷生¶
<pb:KR4e0054_WYG_002-9a>¶
觀風問俗慚吾事深谷何時遂耦耕¶
　　　景州阜城道中¶
緑水池塘已漚麻青條楊栁未開花途中物態凄凉甚¶
馬上春風浩蕩加最喜南征多㨗報尚思東歴息紛譁¶
十年重憶經行處夜半寒増雪滿車¶
　　　寄餞林伯升郎中¶
拜命青宫出太原逺臨閩海撫黎元連年貢賦疲民力¶
萬里優蠲荷聖恩驛舍留題詩當畵江亭懐友酒盈樽¶
<pb:KR4e0054_WYG_002-9b>¶
欲吟雪竹慚才短佩玉鏘鏘上掖垣¶
　　　憶昔¶
憶昔初為丞相掾薫風踈雨渡灤河東門日出車馬集¶
北闕天凉冠盖多漫忝姓名登栢府慚無篇翰著鑾坡¶
攀龍尚想風雲㑹此日空山伐木歌¶
憶昔省臺重辟掾東華門下肅霜威方陪獬廌趨青瑣¶
又送䕫龍上紫㣲脱頴已殊毛遂薦承恩空負老萊衣¶
東門詩酒追游處月冷遼天鶴夢飛¶
<pb:KR4e0054_WYG_002-10a>¶
憶昔延春新拜命春坊正字荷恩私曉随閣老歸端本¶
日侍儲皇備羽儀居近蓬萊雲滿坐行過太液月當池¶
禮成郊廟叨從事獨記揮毫賜字時¶
憶昔元正萬象新九天雲氣動龍鱗朝囘佩印還烏府¶
公退乗驄出紫宸中國山川頻問俗長沙民物倍傷神¶
三年灑盡思親淚報主憂時志未伸¶
憶昔寧親到上都太平天子改元初金絲是處喧樓閣¶
紈綺無時照里閭細數光隂秪歎息旋瞻物色但躊躇¶
<pb:KR4e0054_WYG_002-10b>¶
眼前喜見當時舊碧葉宫槐䕃玉渠¶
憶昔西遊變姓名獵圍屠肆狎豪英淋漓縱酒滄溟窄¶
慷慨狂歌華嶽傾壯士有心悲老大窮人無路共功名¶
生涯自笑惟詩在旋種芭蕉聽雨聲¶
　　　吴主一惠墨并圗書不至詩以促之¶
萬嵗寺前松露香先生製墨已成莊元圭錫瑞餘波潤¶
古鏡蟠龍㸃漆光鑄就銅章秦篆小編成𨽻韻説文長¶
料應未進蓬萊用不肯分輝到草堂¶
<pb:KR4e0054_WYG_002-11a>¶
　　　除夕述懐¶
朝廷故舊音書少鄉里親朋䘮亂餘糧絶屢煩僧子借¶
園荒時倩野人鋤清隂繞屋宜松竹遺澤傳家畏簡書¶
守嵗不嫌聽夜雨聖恩如海浹郊墟¶
　　　七夕有送鴛鴦荔枝者¶
人間七夕是佳期喜見鴛鴦結荔枝仙子玉爐丹顆顆¶
郎君金帶實纍纍芙蓉並蔕那堪折連理交柯漫爾為¶
詩句也應分巧拙天孫雲錦照書帷¶
<pb:KR4e0054_WYG_002-11b>¶
　　　奉和經畧使李治書還朝詩韻¶
九重應念海天遥萬里歸心賦早朝北闕風雲㸔盛㑹¶
南閩氛祲喜全消眀公報主終經國賤子思親忝貳譙¶
五月滄溟㠶柁稳荔風梅雨夜催潮¶
　　　次韻貢尚書江南洲訪陳吴二隠君¶
故人已作絶交書何處江山可卜居古道憐君交誼重¶
清流愧我宦情踈松林草緑聞嘶馬萍沼荷香見躍魚¶
政欲過門無盡興負荆何必慕相如¶
<pb:KR4e0054_WYG_002-12a>¶
　　　題息齋南風堂松竹圗有歐陽虞掲諸公詩¶
京師閱遍名公畵此巻傳來亂後㸔滿紙煙雲元氣濕¶
半軒蒼翠日光寒文章閣老儀鸞鳳江海覊人佩蕙蘭¶
空憶南風悲嵗暮獨憐松檜照琅玕¶
　　　次韻答烏孫員外延平見寄¶
王師百萬控荆蠻頗牧蕭曹濟世艱一代中興全治亂¶
十年薄宦半幽閒未觀海北雷陽俗且㸔江南雨後山¶
羡子泠風増意氣劍光時復映酡顔¶
<pb:KR4e0054_WYG_002-12b>¶
　　　存瓢詩¶
亂後惟存此一瓢許由世逺孰能招思親恨酌南溟水¶
憂國愁翻北海潮松下無聲何用棄壁間有影莫相邀¶
富沙春色濃如酒與爾尋芳過野橋¶
　　　隆平縣道中¶
東來鉅鹿猶無驛西望隆平始有山春色隂晴宜馬上¶
土風淳厚見民間原田毎毎黄牛健野水泠泠白鷺閒¶
遥想松㕔封事少逆鱗無復列清班¶
<pb:KR4e0054_WYG_002-13a>¶
　　　柏井早行有懐¶
栢井朝行過短亭日髙猶未出林坰逺山積雪連雲白¶
隂壑層氷帶石青一寸丹心思伏闕十年甘㫖負趨庭¶
都城春暖桃花發遥憶羣仙酒未醒¶
　　　故闗和田文舉憲幕留題¶
庾嶺行來見故闗居庸北去復南還年光荏苒宦游倦¶
旅况蕭條詩句慳毎憶樓船臨海上豈期繡斧出雲間¶
畏途何日氛埃凈歸去林泉學駐顔¶
<pb:KR4e0054_WYG_002-13b>¶
　　　甲午分臺上京和王本中都事過居庸闗韻¶
雲邉薄霧初開障雨後清風不起沙路入天闗還作客¶
境非人世欲忘家涓涓石溜鳴蒼玉閃閃林霏&KR0262;綵霞¶
一望浮屠遍山谷南薫偏發傍岩花¶
　　　奉寄宣政院使士亷公¶
灤河流水繞郊扄幾度令人憶上京詐馬曉嘶趨内苑¶
香車晴碾過西城客來氊帳書聲靜公退松亭樂韻清¶
江漢秪今猶阻隔願宣徳澤被羣生¶
<pb:KR4e0054_WYG_002-14a>¶
　　　送彦斌弟還侍¶
我方避地貧尤甚子獨還鄉嵗又闌浮世風塵妨孝節¶
平生事業負儒冠空懐鶴禁陪移歩逺愧鴒原捄急難¶
千里畏途當自愛北堂珍重慰加餐¶
　　　次韻劉庸道見寄¶
萬里乆辭天北闗一丘今寄水南山且容茅屋林邉住¶
莫羡樓船海上還佳客移尊丹荔熟髙僧下榻白雲閒¶
墓廬西望松楸長腸斷樵川碧玉環¶
<pb:KR4e0054_WYG_002-14b>¶
　　　題考亭書院手檜¶
先生自植庭前樹今日人㸔手澤存元氣敷榮關造化¶
孫枝繁衍䕃丘園四時不改風煙色千載猶承雨露恩¶
更喜天香滿書屋逺將孔檜與同論¶
　　　送劉元善之淮東運司¶
劉郎本自神仙骨漫向人間學簿書未必纒腰騎有鶴¶
可能彈鋏食無魚風前玉樹人争覩露下金盤酒不虛¶
鹽筴豈淹經濟畧一錢珍重舊聲譽¶
<pb:KR4e0054_WYG_002-15a>¶
　　　題望海亭亭在烏石山之陽平章燕公所建¶
瀚海蒼茫際逺空危亭極目興無窮潮平五虎風濤壯¶
波撼三山地勢雄華構入雲嘘蜃氣金樽邀月嚥龍宫¶
登臨又喜樓船近心逐川流日夜東¶
　　　劉中書園亭¶
雲收緑野半晴天料峭寒欺淑景妍平逺山川籠薄霧¶
淺深楊栁帶輕煙且㸔金谷花妖艷寧怨蘭塘草鬱芊¶
路入侯門春寂寂空餘廐吏拂香韀¶
<pb:KR4e0054_WYG_002-15b>¶
　　　題孫子起䂓川八景¶
西岩暝雨曉峯雲野渡中流漾夕曛潭水鏡寒涵夜月¶
屏山錦暖纈春芬繞林鶴唳松間聽夾岸鶯聲栁外聞¶
待得雙橋雪晴日規川移棹訪孫君¶
　　　題陳貫道天梯勝槩圗詩巻¶
錦城山水足遊遨萬里輕舟泝峽勞雲净峨眉㸔古雪¶
風㣲灔澦聽驚濤相如文采琴臺暮諸葛功名劔閣髙¶
不用登臨倍惆悵頌成蚤擬繼王褒¶
<pb:KR4e0054_WYG_002-16a>¶
　　　題元大亨憲副西軒¶
堦前緑竹添新筍户外西軒對夕陽公退有時延好客¶
晝長無事藹清香踈櫺月白秋如洗四座風生暮更凉¶
記得清河同庶役豐碑千載獨傳芳¶
　　　拜忠穆公墓¶
紫芝山勢欝嵯峨俯瞰層城近帶河一代杜鵑稱絶響¶
千年石獸卧荒坡隂隂宰木春逾茂粲粲宸章墨未磨¶
景節永懐敦古誼臨風酹酒獨悲歌¶
<pb:KR4e0054_WYG_002-16b>¶
　　　紀夢書事¶
日射㯶毛眩彩霞龍岡聯轡踏晴沙笑趨宸德書香近¶
竚立慈仁樹影斜茶罷揮毫烏府潤講餘進帙侍臣誇¶
分眀疇昔灤京事夢覺丹山噪晚鴉¶
　　　偰元魯應奉溪居卧病寄此懐之¶
笑捧天香出禁林歸來閩嶠嵗華侵春暉報母心逾苦¶
甘㫖娱親意獨深隔岸園林江濯錦臨風闌檻竹鳴琴¶
長卿多病無由見咫尺相思隔海岑¶
<pb:KR4e0054_WYG_002-17a>¶
　　　寄酬全以文叅政¶
卧病經春鬢欲斑逺勞書札到空山已拚樗㪚成淪隠¶
豈有籌謀濟世艱萬里雲霄黄鵠舉一溪煙雨白鷗閒¶
眀公忠孝恢前烈拭目旌麾早渡闗¶
　　　定興縣有年堂和本中參政留題¶
烏府追隨記昔年賦詩聯騎出燕然掾曹愧我無三語¶
時論知公有二天西省春風人似玉長沙秋晚樹如煙¶
有年堂上思歸客閒却淵眀種秫田¶
<pb:KR4e0054_WYG_002-17b>¶
　　　題興化龍紀寺儀鳳樓(寺近九/鯉湖)¶
深林幽徑出平原野水新畬帶逺村父老焚香瞻使節¶
禪僧開閣駐軺軒緑隂匝地琴書靜疊嶂連雲草樹繁¶
夜夢九仙貽好語登樓髙興欲孤騫¶
　　　雨牕有懐雪鶴山人¶
大象峯前華岳菴雅宜樗㪚此投簮髙僧載酒來山北¶
故友移家近水南塵世干戈將厭亂道林風月遂幽探¶
何時雪鶴能相過松下鳴琴興未酣¶
<pb:KR4e0054_WYG_002-18a>¶
　　　王晦叔次韻答虎仲威見寄¶
春來行樂負芳草不見良朋過逺村雲氣有時生石磴¶
風聲終日在松軒羡君壯志超前烈老我丹心憶至尊¶
倘肯携書作鄰並𤓰山蓬户竹為門¶
　　　次韻答朱子中太守見寄¶
萬壑千巖路欲迷雲中仙館晝聞鷄不嫌小室名匏寄¶
更擬危巢伴鶴棲磻石㑹當來幣聘柴扉難可著輪蹄¶
自憐貧病身無補乞與殘年夀菊齊(朱公年近八十/有夀菊堂故云)¶
<pb:KR4e0054_WYG_002-18b>¶
　　　水監雙清亭與時敏聯句¶
毎厭風塵思海嶠不知城市有瀛洲青山西去嵐光近¶
紫閣前臨王氣浮小艇半横蓮渚外好風多在樹枝頭¶
何當載酒頻相過笑倚闌干對白鷗¶
　　　寄汪季佩¶
外兄作尉金溪上賤子迎親南浦邉綵棒政閒惟禄養¶
敝裘時改復誰憐巢居雲氣熏圗畵部曲春風樂管絃¶
喜仗周郎問消息書來珍重恵華箋¶
<pb:KR4e0054_WYG_002-19a>¶
　　　寄黄存齋¶
南田隠君七十餘眼眀猶堪細字書挑燈讀易山月落¶
把酒賦詩秋雨踈可憐邉境尚帶甲何日故園能荷耡¶
因風折梅問安否惠我佳報今何如¶
　　　寄鄧子方¶
雲鶴去山人不逺近聞復在西來山瑶琴夜㺯江月白¶
綵筆醉灑湘雲斑四海交遊成阻隔平生嗜好只清閒¶
何時過我論心曲林下柴扉晝不闗¶
<pb:KR4e0054_WYG_002-19b>¶
　　五排二首¶
　　　為居中御史題(并序/)¶
　　僕與居中御史公坐竟日春氣清淑憲治肅然牒¶
　　訴不至使人心曠神怡誠可為一道得人喜因觀¶
　　如松堂記猶在松㕔况四海一家豈分中外聲教¶
　　所暨無逺不孚遂成二十四韻少攄鄙懐且以自¶
　　勵¶
諫垣崇柏府察院表松㕔執法昭乾象郎官應列星九¶
<pb:KR4e0054_WYG_002-20a>¶
重資耳目四海㨗風霆清濁由涇渭聰眀在視聽按廵¶
遵舊典咨訪靡常經出使臨分署如松揭廣庭應儲梁¶
棟具儼對雪霜形挺特標孤峙芳華徳比馨雲煙春靄¶
靄風雨晝冥冥貞白梅同潔敷榮竹並青嵗寒知節操¶
品彚仰儀刑大厦須扶植顛崖頼底寧何慚蜀廟栢曽¶
閲舜階蓂縹緲聞天籟蜿蜒隠地靈氣盤龍起蟄風度¶
鶴梳翎蘚暈衣新繡膏眀刄發硎居然立霄漢颯爾擊¶
滄溟杜甫遺詩本畢宏開畵屏才踈叨茂選親老覬脩¶
<pb:KR4e0054_WYG_002-20b>¶
齡濟濟山東士蕭蕭歴下亭&KR0026;風惟黾勉顧影獨伶俜¶
興已辜泉石行當戒井陘歌謡采田野聲蹟達朝廷漫¶
續斯堂記期㸔不朽銘¶
　　　題寒碧軒¶
不負滄洲約停橈訪玉溪水從階下響人到竹間迷牖¶
户寒光動簾櫳碧浪低緑隂侵坐冷香霧拂雲齊俗士¶
何由造幽禽自在啼墻東盤石徑籬外築沙堤凉月連¶
宵好秋聲入暮凄㑹㸔龍起蟄還許鳳來棲書帙從児¶
<pb:KR4e0054_WYG_002-21a>¶
讀壺觴待客携他時重相見當作浣花題¶
　　五絶九首¶
　　　山居雜興五首¶
雨餘見梨山雙峯更疊出白雲繞山飛半空青突兀¶
桃枝青入簷竹影翠當户送客過溪橋歸來對風雨¶
墻頭桒椹落樹上春鳩鳴獨立衡門晚滿川雲氣生¶
讀易北窻前不知日已暝新月懸林端松風灑蘿徑¶
讀書豈在多適用一編足君聽芻蕘言可備太史錄¶
<pb:KR4e0054_WYG_002-21b>¶
　　　題柯敬仲竹木¶
丹丘神已化竹樹動寒颸自笑乗槎客相㸔鬢欲絲¶
　　　七夕答王詵¶
紈扇香雲薄絺衣玉露凉相思共今夕星彩動秋光¶
　　　題淘金驛¶
至寳埋沙泥良工日淘洗大道在目前求之亦如此¶
　　　春山瀑布¶
一夜春雨過千崖飛瀑多青樓㪚珠箔碧障列銀河¶
<pb:KR4e0054_WYG_002-22a>¶
　　七絶四十九首¶
　　　題歐陽承㫖所書扇面¶
玉堂學士筆如椽紈扇新題到海邉記得鳳池春宴罷¶
紫毫香露灑銀箋¶
　　　題扇寄友人¶
欲買扁舟訪武夷棹歌聲斷白雲飛幔亭秋早多眀月¶
載酒吹簫入翠㣲¶
　　　舟中作¶
<pb:KR4e0054_WYG_002-22b>¶
平沙煙草牛羊集逺岸風林鳥鵲分共喜扁舟向南國¶
岸㠶衝破渡江雲¶
　　　有懐知已¶
秋草連天山色青穹廬咫尺隔蓬瀛應隨鳳駕遊仙闕¶
月下時聞玉珮聲¶
　　　題水竹居¶
蒼茫海色栖寒碧知是仙人水竹居凉雨灑牕秋滿坐¶
清風繞屋水循除¶
<pb:KR4e0054_WYG_002-23a>¶
　　　自髙唐州至齊河夜題紀懐¶
東行初喜見青山山色偏宜馬上㸔明日濟南公事簡¶
玉泉飛雪潄清寒¶
驛程迢遰到齊河農務森森生意多聖主毎憂民力困¶
官輸猶自急征科¶
勤政堂中夜話遲清風生坐覺霜飛山東羣盗今安有¶
使者何煩着繡衣¶
　　　戯簡翠林長老求茶¶
<pb:KR4e0054_WYG_002-23b>¶
象峯深處得先春簇簇金芽入焙新賸與老禪醒醉夢¶
也應分惠到山人¶
　　　建南九曲櫂歌(十首/并叙)¶
　　余卜居建南梨山之陽川原夷曠如在故鄉心寔¶
　　恱而安之始至龍池山下僦田廬以居亡何復遷¶
　　遊川詹氏别墅秋日與客臨眺窮山水之勝雖兵¶
　　燹之餘而人煙夾岸參差相望清流九曲縈帶前¶
　　後村墟隠顯如郛郭白鷺集於猶慕紫芝産於慶¶
<pb:KR4e0054_WYG_002-24a>¶
　　源氣和土腴嘉祥斯應相與濯清泉憇芳樹分鷗¶
　　鳥之晴沙讓漁樵之行路因放武夷㳂流而詠歩¶
　　月而歸富貴浮雲何有於我思昔忠穆鄭公節義¶
　　表表至今里名將相人懐猶慕豈偶然哉予也淹¶
　　於此何敢追蹤先達姑以識其景仰之意云爾¶
一曲仙溪匯衆流石梁鑿斷始通舟風生倚竹秋聲早¶
露滴金盤紫氣浮¶
二曲人家是後塘廽巒疊嶂互蒼茫小橋南望秦溪路¶
<pb:KR4e0054_WYG_002-24b>¶
先到宜君五馬坊¶
三曲迢迢山下村平林脩竹暎丘園龍池不竭春如海¶
忠穆餘波及子孫¶
四曲横山接鄭墩平川曠野見前村漁歌晚渡黄龍圳¶
樵唱時聞大有源¶
五曲縈紆清淺流仙源流水不容舟人家門巷成墟市¶
陽澤桑麻䕃墓丘¶
六曲中流注碧潭集賢斜對寳華岩秋風詩客歌芝隴¶
<pb:KR4e0054_WYG_002-25a>¶
落日歸僧入翠嵐¶
七曲清陂障斷流農家籬落半沙洲數聲長樂踈鐘晚¶
棲鳳橋邉景最幽¶
八曲雲山好卜隣楮衾萑席不憂貧水邉照日鋪晴雪¶
竹外含風織翠茵¶
古道通津近萬安石湖雲遶福臺山遊川何處堪招隠¶
春在滄浪九曲間¶
棹歌聲逺幔亭空千載滄州興味同今日紫陽山下客¶
<pb:KR4e0054_WYG_002-25b>¶
他年人喚采芝翁¶
　　　入京¶
端本堂開正萬方儒臣日日近儲皇講眀治道稱堯舜¶
歴覽人文備憲章¶
灑天馬乳秋先到卓地鸞旂駕欲囬漫擬頌詩随警蹕¶
愧無才力佐霜臺¶
　　　上京行幸詞¶
羣山如畵列層城佳氣灤陽此上京四野穹廬環魏闕¶
<pb:KR4e0054_WYG_002-26a>¶
三宫仗馬擁霓旌¶
眀徳城南萬騎過御天門下百官多簫韶九奏風雲㑹¶
嵩岳三呼景象和¶
宫草葱茸拂檻青苑中麀鹿自和鳴雲邉仙子鏘環佩¶
日暮君王幸穆清¶
宫樹行行宻覆墻雨餘沙凈碧雲凉錦衣花㡌金鞍馬¶
綵仗紅旗夾道光¶
紅雲靄靄䕶棕毛紫鳳翩翩下綵絛武士承宣呈角觸¶
<pb:KR4e0054_WYG_002-26b>¶
近臣侍宴賜珠袍¶
近西穹帳是青宫瑞靄祥雲曉日紅寳扇初開顏似玉¶
金輿方駕氣如龍¶
　　　送别燕叔義之廣東¶
過了梅闗到五羊滿懐秋思灑飛霜羅浮山下梅華月¶
千里相思夢亦香¶
　　　山行五首¶
兩山之間六七里一嶺上頭千百盤木杪見天披宿霧¶
<pb:KR4e0054_WYG_002-27a>¶
雲根坐石潄風湍¶
深林無路飢猿嘯孤嶂鑱空山鬼愁自信凡軀换仙骨¶
振衣飛歩過山頭¶
千林竹死皆成紙萬隴叢生總是茶空谷雲深疑路斷¶
緑隂流水有人家¶
深谷人家盡力耕老翁稚子笑相迎但愁官府徴租賦¶
不識風塵有甲兵¶
閉門髙卧夜忩空山酒㣲酣睡興濃月照紙衾渾是雪¶
<pb:KR4e0054_WYG_002-27b>¶
道人身在白雲中¶
　　　清溪道中¶
平岡百里青草齊草間鷓鴣朝暮啼隂雲淡日好天氣¶
風捲野花随馬蹄¶
　　　次韻題王仲肅書方畵壁¶
野石層層立翠螺幽篁蒼樹晚烟多夢囬渾作江南㸔¶
滿壁秋聲落磵阿¶
　　　石門對酒¶
<pb:KR4e0054_WYG_002-28a>¶
故人送我青田酒載到石門山下開坐對銀河酌瓊液¶
千年𤣥鶴亦飛來¶
　　　蜀山雨霽圗¶
閩南随處好山川疊嶂平林俯釣船爭似春風登蜀道¶
半空樓閣五雲邉¶
　　　歌風臺¶
硉矹髙臺沛水涯英雄千載故鄉思雲飛風起歌聲斷¶
落日蕭蕭草樹悲¶
<pb:KR4e0054_WYG_002-28b>¶
　　　題梅寄王維善經歴¶
春雪飄香度桂林海邦萬里見天心使君欲試調羮手¶
坐待花殘㸔緑隂¶
　　　題梅花寄仲良御史¶
山中拾得瓊瑶樹寄與霞州御史家自是南閩春信早¶
東風開到北枝花¶
　　　與宋景璋劉彦賔登崧臺尋樂亭詩¶
斷虹閣雨横東嶂斜日棲雲隠暮林尊酒一時江海客¶
<pb:KR4e0054_WYG_002-29a>¶
布衣千載聖賢心¶
　　　題墨梅寄理惟賢大使¶
皇華使者嶺南囬閲遍天涯幾樹梅詩巻滿床香不斷¶
為君臨得一枝來¶
　　　題畵梅¶
上苑孤芳過眼稀心如鐡石苦相思三山海畔黄昏月¶
雪㸃寒梢蝶未知¶
　　　感懐¶
<pb:KR4e0054_WYG_002-29b>¶
清眀不雨只狂風竟日塵沙起半空四海疲民皆白骨¶
人間無淚灑春紅¶
男児盖棺事則已壯士㧞劔歌莫哀功名富貴我何有¶
松菊田園歸去來¶
　　　次韻周叔維竹枝歌¶
東淮時味頗清嘉蓮實纍纍小勝𤓰雪藕鬆甜絲萬縷¶
令人喫著便思家¶
月河守閘問船開閘上新痕長緑苔恠㡳篙人相喚急¶
<pb:KR4e0054_WYG_002-30a>¶
西江又有使臣來¶
　　　登能仁寺塔¶
獨上浮屠第七層乾坤萬象見觚稜東山吹老廬山雪¶
却捲江聲入建瓴¶
　　　長廬卧病簡樞宻院掾陳子恭¶
海口雲航浪接天故人𤓰戍動經年獨憐南國思親客¶
夢遶梅花庾嶺邉¶
